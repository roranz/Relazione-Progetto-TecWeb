Il gruppo ha attentamente cercato di rendere il sito accessibile per permetterne l'utilizzo a qualsiasi fascia di utenza. Successivamente ne ha verificato la corretta implementazione con appositi test.
Il focus è stato rivolto principalmente alle seguenti parti:

Immagini: si è cercato di rendere accessibili le immagini tramite appositi tag 'alt', i quali permettono agli screen readers di dare un'appropriata descrizione di ciò che l'immagine rappresenta in modo da non tagliare fuori gli utenti con disabilità visive.

Aiuti alla navigazione: Il sito è stato dotato di aiuti per la navigazione come il pulsante per saltare la navbar e andare direttamente al contenuto, utile per evitare che lo screen reader debba ogni volta rileggere il menù all’apertura di ogni pagina, o la freccia per tornare su una volta arrivati a fondo pagina, chiaramente tutti raggiungibili tramite tabulazione.

Link: Con i link si è cercato di rispettare le convenzioni esterne per evitare di disorientare l'utente, marcando con un colore viola i link visitati distinti da quelli ancora da visitare, che invece vengono presentati con un colore blu.

Testo: Nella scelta del testo si è optato per un font senza grazie nella versione del sito dedicata agli schermi. Si è scelta una dimensione adeguata che permettesse alla maggior parte degli utenti una lettura senza affaticare la vista o di creare problemi alle persone con disabilità cognitive. I testi si è cercato di comporli in modo che fossero di facile comprensione. Si è evitato il corsivo, i testi lampeggianti o sottolineature inutili che andrebbero a creare ambiguità con i link. Nella  versione per la stampa si è invece optato per un font con le grazie, essendo più adeguato alla carta stampata. Sono infine state segnalate le abbreviazioni con l’apposito tag (abbr) e la stessa cosa è stata fatta per le parti di testo in lingua inglese (lang).

Tabelle: Sì è cercato di impostare le tabelle in maniera corretta, specialmente per gli utenti con disabilità di tipo visivo, risulta infatti abbastanza complicato trasformare un oggetto bidimensionale come la tabella in un qualcosa monodimensionale come può essere l’audio di uscita di uno screen reader. Si è quindi deciso di inserire una caption subito dopo il tag table per fornire una breve descrizione di quello a cui la tabella andrà a fare riferimento.
Abbiamo cercato di fare in modo che le tabelle si trasformassero in modo elegante nel passaggio da schermi di dimensioni standard a schermi piccoli, e per farlo ci siamo aiutati con l’attributo data-label, che verrà quindi utilizzato per accostare la relativa intestazione al contenuto della singola cella.

Form: Per quello che riguarda le form è stato utilizzato il tag label per poter adeguatamente identificare ogni relativo campo input. Nel caso di errori è stato deciso di inserire dei messaggi (PHP o Javascript) sotto i relativi campi input,  essi avranno inoltre il bordo color verde o rosso a seconda che siano stati o meno compilati correttamente. è inoltre presente un'alternativa anche per gli utenti con disabilità visive che si presenta al cliccare sul relativo tasto submit del form, da quel momento tutti i campi che presentano un qualsiasi tipo di errore saranno riportati in una tabella posta sopra il form stesso con una serie di link, ciascuno dei quali riporta direttamente l'utente tramite un'ancora al relativo campo dati nel quale l'errore si è verificato.

Mobile: Nel progetto si è cercando di fare in modo che il design del sito possa mantenersi anche con differenti dispositivi hardware, proprio perché il mondo del mobile presenta dimensioni talmente variegate da non permettere a chi progetta siti web di potersi concentrare su 3/4 dimensioni di riferimento, si è deciso di seguire la politica del responsive design inserendo adeguatamente dei breakpoints per adattare le pagine web in modo da renderle accessibili su tutti i dispositivi. Si è così deciso che per quanto riguarda gli smartphone fosse necessario mettere a disposizione dell'utente una così detta 'icona ad hamburger' per permettere una presentazione più elegante senza perdere in praticità, che di fatto va a nascondere la navbar dividendola tra parte di contenuti, e parte dedicata alla gestione dell'area personale. è quindi stato lasciato solamente il logo rimuovendo il titolo per motivi di praticità ed eleganza. Infine si è scelto di revisionare la struttura delle tabella come già precedentemente citato.

Sono inoltre stati eseguiti alcuni test con i seguenti strumenti: abbiamo usato W3C Validator per la validazione di tutte le pagine HTML, tramite lo screen reader NVDA è stata controllata la corretta accessibilità al sito per persone con disabilità visive, è stato verificato che ci sia un corretto contrasto a livello di scelta dei colori utilizzati in ciascuna delle singole pagine, ci si è poi occupati di verificare che il sito venisse visualizzato correttamente anche con differenti browser ed è stato inoltre svolto il questionario per i punti bonus.

Ridondanza JavaScript: Una particolare attenzione è stata rivolta alla gestione degli errori via javascript, in modo che non fosse possibile una ridondanza tra errori javascript ed errori php, per evitare un sovraccarico cognitivo che andrebbe ad impedire una corretta fruizione del sito da parte dell’utente. Il codice Javascript va quindi a controllare che non siano già presenti messaggi di errore in php e nel caso andrà a sostituirli.
